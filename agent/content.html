<h1>Agent</h1>
<p>Nykypäivä. Rautaesirippu jakaa maailman kahtia, kylmä sota ei ole koskaan loppunut. Yhdysvallat ja Neuvostoliitto pullistelevat kilpaa muskeleitaan. Kumpikin suurvalta unelmoi superaseesta, jolla saattaa väärän aatemaailman edustajat maailmanlopun tunnelmiin.
<p>Nuori CIA:n agentti Carter Maxwell on taistellut koko elämänsä tähtilipun, demokratian ja maissisiiraapilla makeutetun omenapiirakan puolesta. Carterin päähän on pienestä pitäen taottu, että vain kunnon isänmaallinen sankariagentti ansaitsee saati kykenee olla onnellinen.
<p>Kun kylmäfuusion keksinyt epävakaa puolalaistohtori Tomek Jaruzelski loikkaa Yhdysvaltoihin, Carterin mustavalkoinen maailmankuva joutuu koetukselle. Onko oikein vain toteuttaa käskyjä? Voiko vihollistaan rakastaa? Pääsekö Jaruzelski koskaan näkemään Cherin konserttia?
<p>Carterin moraalista borssikeittoa sekoittavat CIA:ta johtava isäukko, rakkauselämään puuttuva isosisko, herkkäsieluinen siperialainen kyborgi, teepensaiden viljelystä nauttiva KGB:n johtaja, valtava kiertoratalaser – sekä viehättävä neuvostoliittolainen huippuagentti Katja Zhirova.
