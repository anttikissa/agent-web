# Agent

<!-- kuva(kgb.png) -->
<a class="fancybox" href="img/content/kgb.png"><img src="img/content/kgb-thumb.png"></a>

Nykypäivä. Rautaesirippu jakaa maailman kahtia, kylmä sota ei ole koskaan loppunut. Yhdysvallat ja Neuvostoliitto pullistelevat kilpaa muskeleitaan. Kumpikin suurvalta unelmoi superaseesta, jolla pyyhkiä väärän aatemaailman edustajat maailmankartalta.

Nuori CIA:n agentti Carter Maxwell on taistellut koko elämänsä tähtilipun, demokratian ja maissisiiraapilla makeutetun omenapiirakan puolesta. Carterin päähän on pienestä pitäen taottu, että kunnon sankariagentin velvollisuus on laittaa isänmaan etu ja CIA:n ohjesääntö kaiken muun edelle. Onni odottaa kuuliaista!

Kylmäfuusion keksinyt epävakaa puolalaistohtori Tomek Jaruzelski loikkaa Yhdysvaltoihin ja KGB käynnistää toimenpiteet noutaakseen hänet takaisin. Tilanne riistäytyy käsistä, ja Carterin mustavalkoinen maailmankuva joutuu koetukselle. Onko oikein vain toteuttaa käskyjä? Voiko vihollista rakastaa? Pääsekö Jaruzelski koskaan näkemään Cherin konserttia?

Carterin moraalista borssikeittoa sekoittavat CIA:ta johtava isäukko, moralisoiva baarimikko, rakkauselämään puuttuva isosisko, mulkvisti KGB:n kaksoisagentti, herkkäsieluinen siperialainen kyborgi, teepensaiden viljelystä nauttiva KGB:n johtaja, valtava kiertoratalaser – sekä viehättävä neuvostoliittolainen huippuagentti Katja Zhirova.

<!-- kuva(cia.png) -->

</p><a class="fancybox" href="img/content/cia.png"><img src="img/content/cia-thumb.png"></a>

