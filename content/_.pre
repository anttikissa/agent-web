## Suomen suurin opiskelijamusikaali esittää:

# Olipa kerran

> Näe totuus satujen takana. Mitä tapahtuu lopun jälkeen?

Teekkarispeksi kiidättää lavalle huikaisevan teatterielämyksen, joka saa Grimmin
veljekset kierimään haudassaan -- naurusta.

Satapäisen tekijäjoukon kokoon loihtima Olipa kerran on täysiverinen musikaali,
johon improvisaatio tuo viime silauksen. Kun lavalla tapahtuu jotakin
riemukasta, näyttävää tai muuten mieletöntä, voi kuka tahansa katsoja huutaa
"Omstart!", jolloin lavalla olijat improvisoivat uuden version tapahtuneesta.

Omstart-huutoihin voi liittää myös määreen: "Omstart, euroalueen talouskriisi"
tuo aivan uuden poliittisen näkökulman näytelmään, siinä missä "Omstart,
soittakaa Finlandia" saa kyynisimmänkin kulttuurinvihaajan silmät kostumaan
isänmaallisista kyyneleistä.

Tule kokemaan musikaali, jolla on sielu. Sielu, joka saa sinut nauramaan. Sillä
Teekkarispeksi on kuin teatteria, mutta hauskempaa. Ja sielukkaampaa.
